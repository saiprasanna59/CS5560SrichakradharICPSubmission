2019 ఎన్నికల తర్వాత అధికారంలోకి వచ్చిన జగన్ సర్కార్ స్టీఫెన్ రవీంద్రను ఏపీకి తీసుకొచ్చేందుకు ప్రయత్నాలు చేసింది. ఇంటిలిజెన్స్ చీఫ్‌గా బాధ్యతలు అప్పగించాలని సీఎం జగన్ భావించారట. తెలంగాణ సీఎం కేసీఆర్‌‌తో చర్చించగా.. ఆయన కూడా గ్రీన్ సిగ్నల్ ఇచ్చారు. రవీంద్రను తెలంగాణ నుంచి రిలీవ్ చేసి.. డిప్యుటేషన్‌పై ఏపీకి తీసుకెళ్లే ప్రయత్నాలు చేశారు. స్టీఫెన్ రవీంద్ర అమరావతిలో ముఖ్యమంత్రి వైఎస్ జగన్‌తో సమావేశమయ్యారు. దీంతో ఏపీకి రావడం ఖాయమని అందరూ భావించారు. కానీ కేంద్రం నుంచి అప్పుడు గ్రీన్ సిగ్నల్ రాకపోవడంతో ఆ ప్రయత్నాలు ఆగిపోయాయి. దీంతో కుమార్ విశ్వజిత్‌కు ఇంటిలిజెన్స్ చీఫ్‌గా అదనపు బాధ్యతలు అప్పగించారు. ఆయనే నిఘా విభాగం బాధ్యతల్ని చూసుకున్నారు. డిసెంబర్‌లో ఆంధ్రప్రదేశ్ ప్రభుత్వం పూర్తిస్థాయిలో ఇంటిలిజెన్స్ చీఫ్‌‌ను నియమించింది. ఏపీఎస్ అధికారి మనీష్‌కుమార్ సిన్హాకు ఆ బాధ్యతలు అప్పగించారు. ఇంటలిజెన్స్ చీఫ్‌గా ఉన్న విశ్వజిత్ స్థానంలో సిన్హాను నియమించారు.. మనీష్ కుమార్ 2000 బ్యాచ్‌కి చెందిన ఐపీఎస్ అధికారి. ప్రస్తుతం ఆయనే ఇంటిలిజెన్స్ వ్యవహారాలు చూసుకుంటున్నారు.
